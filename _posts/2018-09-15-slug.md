---
layout: post
title: "گروه کاربران لینوکس ساوه"
description:  لاگ ساوه اجتماع آزادی از دوست‌داران گنو/لینوکس است که بیشتر در شهر ساوه زندگی می‌کنند.
category: 'لاگ'
active: "yes"
site: "http://slug.ir"
tags:
- lug
- linux
twitter_text: لاگ ساوه اجتماع آزادی از دوست‌داران گنو/لینوکس است که بیشتر در شهر ساوه زندگی می‌کنند.
introduction: لاگ ساوه اجتماع آزادی از دوست‌داران گنو/لینوکس است که بیشتر در شهر ساوه زندگی می‌کنند.
---


انجمن کاربران لینوکس ساوه (SLUG) با توجه به ‌اینکه مجوز خود را در بهمن ماه ۹۳ از سازمان فناوری اطلاعات ایران (در قالب توصیه‌ای نامه‌ای به اداره فرهنگ و ارشاد اسلامی ساوه) اخذ نموده بود؛ بالاخره پس از طی فراز و نشیب‌های بسیار توانست در مهرماه ۹۵ و با حمایت کتبی فرمانداری شهرستان ساوه آغاز بکار نماید. این انجمن غیرانتفاعی و غیردولتی، جلسات خود را بطور موقت در اداره فرهنگ و ارشاد اسلامی تشکیل داد و تا‌ کنون پنج جلسه را بطور رسمی خود را در این مکان برگزار نموده است.

بر طبق اساسنامه Linux User Group HOWTO نوشته Rick Moen اساس کار این انجمن‌های کاربران لینوکس (لاگ‌ها) بر مبنای چهار هدف کلی دنبال می‌شود که این اهداف بسته به اقتضای محلی، شاخ و برگ‌های گوناگونی را به‌خود می‌گیرند.

اهداف چهارگانه لاگ‌ها از قرار زیرند:

۱- حمایت (Advocacy)

۲- آموزش (Education)

۳- پشتیبانی (Support)

۴- همگانی‌سازی (Socilaizing)

بطور کل انجمن کاربران لینوکس (LUG = Linux Users Group) یک قطب اطلاعاتی و اجتماعاتی IT فعال و پویا محسوب می‌شود که بنا‌ به تعریف اساسنامه جهانی Rick Moen سازمانی غیرانتفاعی و غیر‌دولتی است.
مسلماً لاگ ساوه تنها لاگ موجود در کشور نیست و بسیاری از شهر‌های ایران (خصوصاً کلان‌شهرها) دارای انجمن کاربران لینوکس میباشند.
شایان ذکر است که اهداف فرهنگی و اجتماعی انجمن‌های کاربران لینوکس (لاگ‌ها) همپوشانی بسیاری با طرح مهاجرت دستگاه‌های اجرایی به نرم‌افزار‌های آزاد/متن‌باز (پیرو مصوبه متن‌باز به شماره ۹۵۹/ت۴۷۷۸۹ک) دارد.
سیستم‌عامل گنو/لینوکس (به‌اختصار لینوکس) را میتوان شاخص‌ترین نرم‌افزار‌ در دسته‌بندی نرم‌افزار‌های آزاد/متن‌باز دانست. از این‌رو انجمن حاضر (لاگ ساوه) از حمایت معنوی و مکتوب سازمان فناوری اطلاعات ایران (مجری طرح مهاجرت دستگاه‌های اجرایی به نرم‌افزارهای آزاد/متن‌باز) برخوردار گشت.
این انجمن وظیفه شفاف‌سازی، اقتضا‌گویی، فرهنگ‌سازی و ذائقه‌سازی را دارد و به رایگان از کلیه حوزه‌های انتفاعی همپوشان با مباحث نرم‌افزار‌های آزاد/متن‌باز حمایت می‌نماید و نقش کاتالیزور را بدون هیچ چشم‌داشتی در جهت سرعت بخشیدن به طرح مهاجرت به نرم‌افزار‌های آزاد/متن‌باز و جلوگیری از نفوذ سایبری و جاسوسی‌های مایکروسافتی ایفا می‌نماید.

در تمامی جلسات بطور مکتوب از قریب به ۴۰ سازمان مهم دعوت بعمل آمده؛ که بیشترین استقبال از بخش خصوصی بوده تا مسئولین شهر

بعنوان مدیر انجمن کاربران لینوکس ساوه برنامه‌ها و مکانیسم اجرایی همانطور که پیش‌بینی می‌شد بخوبی به مرحله‌ی بازخورد رسیده ولی وی در جایگاه افسر جبهه‌های جنگ نرم، بابت عدم حضور مسئولین در چنین جلساتی با توجه به محدودیت‌های زمانی و اقتضایی حاضر خصوصاً در بحث IT و جنگ جهانی سوم جای بسی نگرانی است.

مسلما هیچ ایرانی را با هویت حقیقی و یا حقوقی نمی‌توان یافت که بی‌ارتباط با نفوذ سایبری باشد. بعنوان مثال بحث جاسوسی‌های رایانه‌ای از منظر امنیت می‌تواند به سپاه پاسداران، از منظر سیاسی به فرمانداری، از منظر قانونی به پلیس فتا، از منظر اعتقادی به حوزه علمیه، از منظر فرهنگی به اداره فرهنگ و ارشاد اسلامی، از منظر آموزشی به دانشگاه و از منظر اقتصادی به بخش خصوصی مرتبط گردد؛ فلذا چنین تحرکی عطیمی نیازمند یک عزم ملّی‌‌ راسخ خواهد بود

لاگ ساوه از ۱۱ مهر ۹۵ کار خود را بطور رسمی آغاز نموده و جلسات حضوری آن، هر‌ دو هفته یکبار در روز‌های یکشنبه ساعت ۱۶ الی ۱۸ در اداره فرهنگ و ارشاد اسلامی شهرستان ساوه واقع در انتهای خیابان شریعتی ۱۰ بطور عمومی برگزار می‌گردید که تا به الان پنج جلسه برگزار شده و برگزاری مابقی جلست منوط به تمدید توافقات کتبی است.

شرکت در این جلسات برای همگان آزاد بوده و نیازمند هماهنگی و اعلام حضور نمی‌باشد.

لاگ ساوه در جلسه اول (۱۱ مهر ۹۵) خود، به‌بیان کلیات، اقتضائات و همچنین اهداف و مکانیسم اجرایی پرداخت.

جلسه دوّم (۲۵ مهر ۹۵) ضمن آنکه شاخ و برگ‌هایی به مفاد مطروحه جلسه اوّل داده شد، بصورت عملی و بصری، مبحث حول بررسی سیستم‌عامل گنو/لینوکس ادامه پیدا کرد.

در جلسه سوّم (۹ آبان ۹۵) که محوریت موضوعی آن «تولید دانش و محتوا‌سازی» بود؛ اقضائاتی چون اهمیت محتوا و دانش در دنیای امروزی عنوان گردید و مشاغل نو‌ظهوری تحت عنوان دورکاری و آزادکاری مورد تحلیل قرار گرفتند و نقش عزم ملّی بر چگونگی پیشبرد جهاد اقتضایی (جهاد علمی) شرح داده شد.

در جلسه چهارم (۲۳ آبان ۹۵) کلیه افراد حقیقی و حقوقی مجازند که به طرح ایده‌ها و حتی تبلیغ فعالیت‌های انتفاعی خود بپردازند؛ به شرط آنکه با اهداف لاگ (نرم‌افزار‌‌های آزاد/متن‌باز) همپوشان باشد. این جلسه بصورت هم‌اندیشی با محوریت موضوعی «کارآفرینی و اشتغالزایی؛ اقدام و عمل» برگزار شد.

با توجه به اینکه اداره محترم فرهنگ و ارشاد اسلامی شهرستان ساوه تنها با برگزاری پنج جلسه موافقت نموده بود، تصمیم بر آن شد تا جلسه پنجم (۷ آذر ۹۵) بصورت جمع‌بندی میان‌دوره‌ای برگزار شده و به خلاصه تمامی محتوای عنوان شده در طول جلسات بپردازد.

پر واضح است که برگزاری جلسات آتی منوط به توافق با سازمانی (نه لزوماْ اداره فرهنگ و ارشاد اسلامی ساوه) است که مکان لازم را برای برگزاری جلسه ارائه نماید.




